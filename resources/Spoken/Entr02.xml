<?xml version="1.0" encoding="utf-8" ?>
<tei.2>
<teiHeader id="Entr02">
<fileDesc>
<titleStmt>
<title> المجرم المجهول</title>
<author>تأليف: ناصر المؤمن . إخراج: سيار الكواري</author>
<respStmt><resp>compiled by</resp>
<name>Latifa Al-Sulaiti</name></respStmt>
</titleStmt>
<publicationStmt>
<publisher>Radio Qatar, Qatar</publisher>
<pubPlace> Qatar </pubPlace>                 
<date>2001</date>
</publicationStmt>
<sourceDesc>
<p>transcribed from a CD obtained from http://radioqatar.com/</p>
</sourceDesc>
</fileDesc>
<encodingDesc>
<projectDesc>
<p>Texts collected for use in the
    Corpus of Contemporary Arabic project, June, 2003</p>
</projectDesc>
<samplingDecl>
<p>part of a soap opera consisting of 1377 words transcribed from a CD. There is background music but most of it is deleted</p>
</samplingDecl>
</encodingDesc>
<profileDesc>
<creation>
<date value="2001-12">Dec 2001</date>
<rs type="city">Doha, Qatar</rs>
</creation>
<langUsage>Arabic</langUsage>
<textClass>
<textDesc ana="entertainment-soap opera">
<channel mode="ws">written to be spoken; spoken</channel>
<recording type="audio" dur="8 mins, 26 sc"></recording>
<constitution type="composite"/>
<derivation type="original"/>
<domain type="leisure"/>
<factuality type="fiction"/>
<interaction type="dialogue" active="corporate"/>
<preparedness type="prepared"/>
<purpose type= "entertain"/>
</textDesc>
<performance>

<castItem type="list">


    <roleDesc id="p1">Nassir, police officer,</roleDesc>
    <roleDesc id="p2">Khalid,friend of Hamad,</roleDesc>
    <roleDesc id="p3">another friend of Hamad,</roleDesc>
    <roleDesc id="p4">Abu Hamad, Hamad's father,</roleDesc>
    <roleDesc id="p5">Fathi,worker in a company,</roleDesc>
    <roleDesc id="p6">Hamad,</roleDesc>
    <roleDesc id="p7">Hamad's uncle,</roleDesc>
    <roleDesc id="p8">Amer,Hamad's cousin</roleDesc>
    <roleDesc id="p9">Amer's father,</roleDesc>
    <roleDesc id="p10">Saiid, Doctor,</roleDesc>
    <roleDesc id="p11">Hamad's mother,</roleDesc>
    <roleDesc id="p12">Nurse,</roleDesc>
     
    
   </castItem>    

</performance>
</textClass>
</profileDesc>
</teiHeader>
<text>
<body>
<p>إذاعة قطر من الدوحة تقدم: المجرم المجهول. تأليف: ناصر المؤمن . إخراج: سيار الكواري.</p>
<p></p>
<p>2: إإإ إحناإحنا ما نعرف شئ عن الحادث.</p>
<p>1: مش معقول إنكم ما تعرفون شئ. وأناعلى حسب ما سمعته من كلام الدكتور سعيد. قال لي إن إنتو أصدقاء حمد. ها ... وإلا الدكتور سعيد غلطان؟</p>
<p>2: إإ إحنا إحنا قلنا صحيح إنا أصدقاء حمد.. لكن ...</p>
<p>1: لكن شنو؟</p>
<p>2: لكن مو معنى هذي إن إحنا إن إحنا نعرف كل شئ عن الحادث</p>
<p>1: زين ممكن تتفضلون وياي؟</p>
<p>2: إيه بس إحنا ما سوينا شئ علشان إنروح معاك.</p>
<p>1: أنا عارف إنكم ما سويتوا شئ. لكن أبي أتكلم وياكم شوي. ممكن تتفضلون وياي؟</p>
<p></p>
<p></p>
<p></p>
<p>5: ما لك يا سعادة البيه؟ إنت على غير عادتك. فيه إيه؟</p>
<p>4: ما فيني شئ يا فتحي.</p>
<p>5: ما هو مش معقول.</p>
<p>4: شنو اللي مهب معقول الله يهداك؟</p>
<p>5: مش معقول كل ده وما فيش حاجة.</p>
<p>4: قلت لك ما فيني شئ.</p>
<p>5: حتخبي علي يا بو حمد؟</p>
<p>4: شا خبي عليك الله يهداك؟ من يوم ما دش حمد المستشفى وأنا معتفس. لا ليلي ليل ولا نهاري نهار.</p>
<p>5: الله يكون في عونك يا بو حمد.</p>
<p>4: إيه... زين يا فتحي. أنا بامشي الحين. ودير بالك على الشركة.</p>
<p>5: في الحفظ والصون يا بو حمد.</p>
<p>4: زين . بارك الله فيك. في أمان الله.</p>
<p>5: مع السلامة.</p>
<p></p>
<p></p>
<p></p>
<p>1: طبعا إنتو تعرفون حمد؟</p>
<p>2: إإ إيه. إيه نعم نعرفه نعرفة.</p>
<p>1: زين أبي واحد منكم يوضح لي شللي صار حق حمد من البداية إلى النهاية. أقصد لين صار الحادث.</p>
<p>2: مثل ما قلنا لك يا حضرة الضابط إن إحنا .. إن إحنا ما نعرف شئ عن حمد.</p>
<p>1: م م م... مب معقول مب معقول ما تعرفون شئ وإنتو ربعه؟ صح وإلا لا؟</p>
<p>2: يا حضرة الضابط. ممكن نعرف إنت شتبي بالضبط؟</p>
<p>1: أنا كل اللي أبيه واضح. وأعتقد ما يحتاج لأي تفسير.</p>
<p>2: أنا باأقول لك شئ يا حضرة الضابط.</p>
<p>3: خالد. إنت إنجنيت. شلون تقول له كل شئ؟</p>
<p>2: إيه نعم باقول له كل شئ من الألف إلى الياء. ممكن أتكلم يا حضرة الضابط؟</p>
<p>1: م م م م {يضحك} بكل سرور. تفضل يا خالد.</p>
<p>2: إسمع يا حضرة الضابط.</p>
<p></p>
<p></p>
<p>7: حاول تتذكر إن لك إبو ولك أم إسهروا عليك وتعبوا لين يابوك وصرت ريال.</p>
<p>6: ممكن أعرف إنت منو وشتبي مني؟</p>
<p>7: أنا عمك يا حمد.</p>
<p>6: عمي؟ أنا ما أعرفك.</p>
<p>7: أنت ما تعرفني؟ أنا عمك. عمك يا حمد.</p>
<p>6: عمك عمك!! ما تقولون لي شتبون مني بالضبط؟ كل واحد يدش علي يقولي ما تتذكرني يا حمد وإنت واحد منهم. أرجوك إطلع برع! إطلع برع وخلني إرتاح. خلني إرتاخ واللي يرحم والديك. أنا تعبان. س7: هدي أعصابك. هدي أعصابك يا حمد. يا ولدي.</p>
<p>6: ممكن تطلع برع؟</p>
<p>7: إن شا الله إن شا الله. أنا طالع. زين مع السلامة. مع السلامة.</p>
<p>6: واللي ما يحفظك! إطلع برع!</p>
<p>7: مشكور يا ولدي. مشكور. ما تقصر. مع السلامة.</p>
<p></p>
<p></p>
<p></p>
<p></p>
<p>2: هذي السالفة كلها. من يوم ما كان معانا الى يومك هذي.</p>
<p>1: م م م يعني من كلامك إتضح لي إن إنتوا اللي تسببتوا في الحادث اللي صار حق حمد.</p>
<p>2: لا يا حضرة الضابط! إحنا .. إحنا بعد ما طلعنا وحمد طبعا كان سكران. لكن كان مالك وعيه وكان عارف كل شئ. حتى قال لناأنا باروح البيت وباجر إن شا الله إنتلاقى. كان عادي وأي واحد يشوفه يقول هاذي مهب سكران.</p>
<p>1: م م م  لكن ما يصير. ما يصير حمد ينقلب في سيارته بدون ما يكون فيه سبب.</p>
<p>2: أنا تذكرت. تذكرت يا حضرة الضابط.</p>
<p>3: إيش يا خالد؟ إيش يا خالد اللي تذكرته؟</p>
<p>2: تذكرت إيه. إن سيارة كانت تتبع حمد وعقب ما صار الحادث ما شفت السيارة وأعتقد إن هذي الشخص صاحب السيارة هو المتسبب في الحادث.</p>
<p>3: صح صح صح.</p>
<p>1: م م زين. تعرف لون السيارة أو نوعها أوأي شئ عنها موديلها مثلا؟</p>
<p>2: أعتقد إني أعرفه.</p>
<p>1: م م  زين حاول تتذكره يا خالد.</p>
<p>2: أعتقد إن لونها أبيض.</p>
<p>1: م م ...</p>
<p>2: إيه وهي سيارة عودة.</p>
<p>1: زين. ما حاولت تاخذ رقم السيارة؟</p>
<p>2: لا والله يا حضرة الضابط.</p>
<p>1: م م زين على العموم شكرا. تقدرون تمشون.</p>
<p>3: يعني إنت ما تبي شئ منا؟</p>
<p>1: لا خلاص. تقدرون تمشون.</p>
<p>3: كلش كلش كلش؟</p>
<p>1: أوو كلش كلش. يالله بس مع السلامة.</p>
<p></p>
<p></p>
<p></p>
<p></p>
<p>8: {يضحك} عفية! عفية عليك يا عامر. اليوم خذت ألف. باجر بتاخذ ألفين واللي عقبة بتاخذ عشرة. واللي عقبة أكثر {يضحك} الحين. الحين تمتع بالفلوس كلها. حقك بيرد لك. محد بيتحكم في هالفلوس إلا إنت! والحين ما جمعت إلا القليل. لا حمد! حمد خليته في المستشفى وخليته فاقد ذاكرته بعد {يضحك} وما باقي إلا العود. أقتله أقتله وآخذ فلوسه وفلوس أبوه كلها من الفلس إلى المليون {يضحك}}</p>
<p>9: عامر!!</p>
<p>8: م م م ها ها نعم يبه.</p>
<p>9: ليش يا بوك؟ إيش عندك تسولف بروحك؟</p>
<p>8: والله يا يبه من عقب حمد يا يبه. صج كل شئ صارجدامي ظلام يا يبه.</p>
<p>9: إيه.. يا بوك. هونها وتهون يا ولدي. هونها وتهون. ما لنا إلا نطلب من الله سبحانه وتعالى.</p>
<p>8: سبحانه.</p>
<p>9: إنه يرجع حق حمد صحته ويرجعه لنا مثل ما كان أول وأحسن.</p>
<p>8: الله يسمع منك!!</p>
<p></p>
<p></p>
<p>4: يا دكتور!</p>
<p>10: نعم</p>
<p>4: أنا بغيت أعرف شالسبب يوم إني ييت وأقول لك بادش على ولدي قلت لا تدش.</p>
<p>10: أأ لا أبدا ما في شئ بس جذي يعني.</p>
<p>4: الله يهداك يا دكتور. في شئ في ها الدنيا ما في سبب؟ ما يصير. قولي واللي يرحم والديك. ثرى حمد ولدي وقطعة من جوفي ولازم أعرف كل شئ عنه.</p>
<p>10: إن شا الله.. سلمك الله فيه إثنين هنيه ياوا عندي. وقالوا إنهم رفجان حمد.</p>
<p>4: شتقول؟ وبعدين شسويتوا معاهم؟</p>
<p>10: إصبر يا بو حمد. خلني أكمل كلامي الله يهداك. ما تبي تعرف السالفة؟</p>
<p>4: إيه ما عليه أنا آسف يا دكتور.</p>
<p>10: ما عليه ما عليه. أقول لك ... وتبي الحقيقة أنا شكيت فيهم فاتصلت على طول بالضابط ناصر. طبعا تعرفه. وخذهم معاه وأعتقد إنه حقق معاهم</p>
<p>4: زين. ما تدري يا دكتور شصار في التحقيق؟</p>
<p>10: والله تبي الحقيقة علمي علمك يا بو حمد.</p>
<p>4: زين إتصل في الضابط ناصر واسإله.</p>
<p>10: إنت تدري الحين الساعة ثلاث. مب معقول يعني إنتهى الدوام الرسمي.</p>
<p>4: زين. عيل أنا بادش على حمد شوي وبعدين باروح البيتز شرايك؟</p>
<p>10: والله أنا من رايي إنك ما تدش عليه ها الوقت لأنه يمكن تغدى ونام ويمكن إذا دخلت عليه في نفس الوقت تزعجه. لكن أحسن شئ تعال عقب الظهر أحسن يكون أهو مرتاح على الأقل.</p>
<p>4: الشور شورك يا دكتور. اللي تشوفه هو المناسب. يا الله مع السلامة.</p>
<p>10: حياك الله يبه. مع السلامة.</p>
<p></p>
<p></p>
<p>8: م م م  الحين لازم أروح المستشفى علشان أقتل حمد. وفي ها الحالة أتخلص منه ومثل ما يقولون "لا من شاف ولا من دري" {يضحك} وأصبح أنا المجرم المجهول. أنا مجرم ومجهول. ولا حد يعرف عني شئ.</p>
<p></p>
<p></p>
<p></p>
<p>4: {طق. طق} بطلي الباب يا أم حمد!</p>
<p> 11: زين زين يا بو حمد.</p>
<p>4: يا شبلاج خليتيني منقع برع؟</p>
<p>11: ما عليه إسمح لي. لكن قولي. شقال لك الدكتور؟</p>
<p>4: ما قال شئ. كل اللي قاله هو إني ما أدش على حمد وبس.</p>
<p>11: بس؟</p>
<p>4: إيه بس. أقول؟ نورا وين هي؟</p>
<p>11: نورا تغدت وارقدت.</p>
<p>4: زين عيل هاتي لنا الغدا.</p>
<p>11: إن شا الله. دقيقة واحدة والغدا جاهز.</p>
<p>4: يا الله بسرعة تراني ميت من الجوع!</p>
<p></p>
<p></p>
<p></p>
<p>8: غرفة سبعة .. غرفة سبعة..غرفة سبعة. إيه هما قالوا لي غرفة سبعة. إهي.. مسا الخير أخوي.</p>
<p>12: يا هلا!</p>
<p>8: لو سمحت أنا عامر ولد عم حمد اللي داخل المريض. ممكن أدش عليه لو سمحت؟</p>
<p>12: أنا آسف ما أقدر أخليك تدخل عليه.</p>
<p>8: شلون يعني؟</p>
<p>12: يعني الدكتور قال لي لا تخلي أحد يدش على حمد.</p>
<p>8: لكن أنا ولد عمه. شلون ما أدش عليه؟</p>
<p>12: إحنا ما قلنا شئ. لكن الدكتور قال لي لا تخلي أحد يدش عليه الظهر وإذا تبي تعرف ليش؟ علشان يرتاح حمد.</p>
<p>8: إسمع عاد إنت يا ممرض. أنا ولد عمه ولازم أدش عليه.</p>
<p>12: قلت لا! ممنوع! فهمت وإلا لا؟ ممنوع. ما أقدر أخليك تدش على حمد.</p>
<p>8: يا وآخرتها معاك إنت! أنا أبي أعرف شآخرتها معاك. إنت بتخليني أدش عليه وإلا شلون؟</p>
<p>12: ما أقدر أخليك. ما أقدر. إنت تبي تقطع لقمة عيشي؟</p>
<p>8: والله هذي شئ مهب مهم عندي ولا يخصني بعد.</p>
<p>12: أنا عارف إن هذي شئ مب مهم عندك. </p>
<p>8: شوف عاد إنت. لا تطول المسألة وهي قصيرة. أحسن لك إقفل الشر وخلني أدش.</p>
<p>12: أنا آسف.</p>
<p>8: وخر يبه عن طريقي. وخر يا...</p>
<p>12: ممنوع الدخول لو سمحت.</p>
<p>8:  ها؟؟؟؟</p>
<p></p>
<p>كنتم مع المجرم المجهول. سباعية في حلقات كتبها للإذاعة ناصر المؤمن وأخرجها سيار الكواري.</p>


</body>
</text>
</tei.2>

